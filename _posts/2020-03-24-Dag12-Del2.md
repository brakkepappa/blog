Trass, nysgjerrighet og maktesløshet. Noen av dagens nøkkelord.  

Trass: 2-åringen har bestemt seg for at dette er timingen for å starte en ny intervall med trass. Den herlige tiden hvor alt skal diskuteres hele tiden, og ikke engang det å få viljen sin 100% er godt nok.  

Nysgjerrighet: herlig kontrast akkurat nå. 5-åringen har brukt mye av dagen på å kartlegge Mysteriet med den forsvunne bæsjen. "Det var to som kom når jeg bæsja pappa - jeg lover - men når jeg titta ned var de borte". Jeg lar han reflektere over det selv uten å forklare noe - en del interessante teorier her foreløpig. 

Og til slutt; Maktesløshet:  
Der var forlengelsen også et faktum. Vi er "stuck" frem til 12 april - foreløpig.  

Jeg lurer på om det går ann å ta nettstudier i pedagogikk? Det er tilsynelatende den kunnskapen jeg kommer til å ha behov for fremover. Det; og meditasjon. 
Er rimelig sikker på at "avslappet" og "harmonisk" er sjelden vare i nære og kjæres karakteristikker av meg i utgangspunktet. Spørs om det endrer seg med det første.
