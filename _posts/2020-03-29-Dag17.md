---
title: Dag 17 av Corona- karantene med småbarn
author: BrakkePappa
category: post
layout: post
---


*Hevn.*

Hevn er en form for negativ resiprositet, hvilket vil si at vondt gjengjeldes med vondt.

I det moderne samfunn er alvorlige former for hevn, som blodhevn, langt på vei forsvunnet. Her er det samfunnsinstitusjonene som skal ta seg av konfliktene som oppstår mellom samfunnets medlemmer. På et mer hverdagslig plan kan mindre og mer uskyldige former for hevn forekomme.

Her i huset er hevn et fast innslag, og utøves hyppig i mellom søsken. Hevnen kan være reprisalier for virkelige eller antatte ugjerninger - 
og disse kan ha vært utført med tydelig intensjon, eller ha oppstått helt tilfeldig. 

Vår rolle som foreldre er omfattende, og betyr i utgangspunktet at vi har både lovgivende, utøvende og dømmende makt. 
I tillegg har vi praktiske oppgaver, som å opprettholde alminnelig orden, forebygge og forhindre straffbare handlinger, beskytte borgerne og deres lovlydige virksomhet samt å etterforske lovbrudd.

*"Selv den mest grenseløse makt har sin begrensning"*
-Montesquieu
