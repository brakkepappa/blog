---
title: Dag 19 av Corona- karantene med småbarn III
author: BrakkePappa
category: post
layout: post
---


De mest ihuga leserne av bloggen har nok fått med seg mysteriet om den forsvunne bæsjen. 
Dette mysteriet har forbløffet og forundret folket, og utallige diskusjonsfora har regelrett glødet med teorier og spekulasjoner.

Jeg kan oppdatere med at mysteriet fremdeles ikke er løst, og at etterforskningen mer eller mindre har strandet, da detektiven har stått uten spor i flere dager.

I kveld fant detektiven på en ny teori: det måtte ha vært en form for uhyggelig monster, som stjal den rett for stumpen på han.
Dette er nå årsaken til at han ikke får sove.

*"Du kan ikke stole på din dømmekraft hvis fantasien er i toppform" *
-Mark Twain
