---
title: Dag 14 av Corona- karantene med småbarn (del 3)
author: BrakkePappa
category: post
layout: post
---

Å bli med inn på do. 

5-åringen har litt seperasjonsangst om dagen. Til å begynne med var det helt greit - til og med litt koselig innimellom. 

Men "koselig" er kanskje ikke adjektivet jeg ville brukt om å måtte sitte inne på et svært trangt rom, i pinlig stillhet, mens noen trykker intenst ved siden av. 

Har blitt ganske avslepen til lukt de siste åra, men den trykkende stemningen klarer jeg ikke helt å venne meg til.. 

For øvrig foreslår jeg et nytt uttrykk oss barnefamilier i mellom: Bæsjeforsinka. 

Vi har vel alle vært der. Alle er påkledd og klare - innen tidsfristen - og alt tyder på at vi skal rekke hva det måtte være. Så kommer den berømte frasen: Pappa, jeg må på do. 

Jeg lurer på hvor lang sikkerhetsmargin man må ta for å komme avgårde i tide noen gang? 

Punctuality is the thief of time.
- Oscar Wilde
