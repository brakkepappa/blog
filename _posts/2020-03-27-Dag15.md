---
title: Dag 15 av Corona- karantene med småbarn
author: BrakkePappa
category: post
layout: post
---

Helgefølelsen.
Den herlige tiden der man har de nære og kjære samlet under samme tak, og mulighetene er endeløse.

Den tidligere så endeløse listen er litt kortere nå. Takk og pris for at man har noen rundt middagsbordet som vet å sette igang en samtale. 
Dagens temaer var: 

-Fis: "Den lydløse prompen?"

-Rap: "Kan den utarte seg som en fiserap - altså tilnærmet lydløs"?

-Oppkast: "Hva er egentlig greia med oppkast?" (stadig tilbakevendene tema)

-Super Mario: "Hvor mange måner og lilla mynter finnes egentlig på Bowser- banen?"

Åpenbart svært aktuelle temaer, og mange gode innlegg underveis.

Tålmodigheten har fått et lite oppsving de siste dagene, da kona har tatt støyten på dagtid.
I morgen bærer det atter til skyggenes dal. Ingen Teams møter med kollegaer, eller andre unnskyldninger og fullt trykk fra kl. 05.30. 

På den lyse siden blir det nok mye godt materiale til bloggen.
