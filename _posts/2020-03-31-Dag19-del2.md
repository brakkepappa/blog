---
title: Dag 19 av Corona- karantene med småbarn
author: BrakkePappa
category: post
layout: post
---


Å stirre frykten i hvitøyet, uten å flykte.

De romerske legionærer etter Gaius Marius sine reformer var nok blant verdenshistoriens mest disiplinerte og erfarne. Ceasars legionærer i slaget ved Alesia var antakelig i særklasse blant disse.

Å vente på noe uungåelig. 
Å vente på en overmakt uten like, som kommer til å gjøre alt de kan for å knuse deg.

Det krever enormt mot, selvoppofrelse og disiplin; å stirre denne frykten i hvitøyet, og ikke flykte.

Det er selvsagt mange likhetstrekk med dagens småbarnsforeldre her, og mens jeg forbereder meg til å ensomt stå i krigen de neste dagene - kan jeg heldigvis trekke motivasjon fra mine likemenn i den 10 legion.

Er jeg godt nok forberedt? De neste dagene vil avsløre om dette blir mitt Alesia, eller om det ender som mitt Cannae.

*"Dulce et decorum, est pro patria mori"*
