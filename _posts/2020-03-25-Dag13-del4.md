---
title: Dag 13 av Corona- karantene med småbarn (del 4)
author: BrakkePappa
category: post
layout: post
---

Mor er borte i kveld, og tyranniet fortsetter.

Oppfinnsomheten er det heller ikke noe å si på. 5-åringen åpnet ettermiddagen med følgende trussel: "Pappa. Nå må du ordne noe godt å drikke til meg. Jeg er så tørst at jeg kunne drukket opp alt blodet ditt".

Han avsluttet med å tillegge: 
"Men, jeg vil ikke det, for jeg vil ikke at du skal dø da.."
Skaden var allerede skjedd.

Far og barn ordnet da middag alene i kveld. For å tilrettelegge for minst mulig motstand, ble det selvsagt laget noe med pølser.

Måltidet ble preget av en diskusjon om å kaste opp (mens far sitter uanfektet å spiser), som eskalerer til en utfordring om hvem som kan fremprovosere oppkast først. Lillesøster vant. 

Det kom heldigvis ikke så mye, og resten av måltidet forløp som normalt.
