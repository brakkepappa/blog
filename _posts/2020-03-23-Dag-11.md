---
layout:post
auhor: BrakkePappa
title: Dag 11 av Corona- karantene med småbarn

---

T-minus 4 timer.  
240 minutter.  
14 400 sekunder til avlastning. 

Dagen startet med enda en ny lek: dobørstefekting.  
Dobørsten har en ganske spesifikk oppgave - og denne oppgaven eksluderer den normalt fra å kunne benyttes til andre oppgaver. Barn er derimot svært gode til å tenke utenfor boksen, og lar seg ikke affektere av slike begrensninger. 

Når far oppdaget dette var det rett i dusjen med podene. Hurra! utbrøt begge to, og var i godt humør i hele 10 minutter. 

Jeg merker at det blir mye barnefokus i oppdateringene mine her. Det er kanskje ikke så rart, med tanke på hvor altoppslukende det er.  
Allikevel har jeg tid til noen andre hobbyer; som f.eks. å flykte inn på do for å få 5 minutter i fred (fars siste fristed, og der jeg befinner meg nå), og jobbing. 

Siste på lista er å skrive disse oppdateringene. Jeg har litt å bearbeide innimellom, og Corona- krisen har så langt gitt meg kraftige symptomer på PTSD.  
Det føles ganske terapautisk å få det ned "på papiret". 

Det ser ut som en krigssone her også nå. Mon tro om ryddeleken blir en like stor suksess som gårsdagens "finn bæsjen"? 
