---
title: Dag 13 av Corona- karantene med småbarn
author: BrakkePappa
category: post
layout: post
---

Vi prøver å unngå å lyve til barna. Som så mange andre prinsipper står de potensielt for fall i ukene som kommer. I dag løy jeg for barna mine.

Ingen ville ha mat, og den konflikten har gått meg litt på nervene de siste dagene. Løsning: 
"Er dere sikre? Det er jo Istid-brød" 
(det var egentlig "bare" havrebrød, så det var en uhemmet og blank løgn). Ungene kastet seg over, og det var det beste "Istid-brødet" de hadde smakt. 

Full av selvforakt og vemmelse, reflekterte jeg over at placebo fungerer utmerket på barn. Har barnet slått seg? Mirakelkuren er å blåse på. Lyst til å markedsføre eller selge noe til barn/barneforeldre? Klistre et bilde av et tegneserie-ekorn på. 

Istidbrød havner på handlelista igjen.

Oppdaterer dere videre om placebo, istidbrød og eventuelle fremtidige løgner her.. 
