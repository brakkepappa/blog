---
title: Dag 18 av Corona- karantene med småbarn (del 2)
author: BrakkePappa
category: post
layout: post
---


Evigheten.

Å studere kalenderen fremover er som å skue ut over evighetens blikkstille vann. 
Ingen krusninger i vannskorpen, og ingen referansepunkter for avstand, tid eller rom. Evigheten kjenner ingen fortid eller fremtid - den bare er. 

Hvor lenge har dette pågått? Hvor lenge gjenstår? 
Som de ulike guddommene mennesker har tilbedt siden tidenes morgen, er Koronatiltakene uransaklige og umulige å forutse.

I mellomtiden forblir barnehagen stengt, klokken tikker sakte videre, og sinnets oppløsning fortsetter.

Her vi nok en kveld må håndtere en trassig 2-åring, søker jeg trøst i gamle sitater..

*"Ingenting varer evig i denne vonde verden - ikke engang våre lidelser"*
-Charlie Chaplin
