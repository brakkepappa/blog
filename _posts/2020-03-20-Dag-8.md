Kjære bloggen:  
Alt er heldigvis ikke bare negativt. Bloggen går strålende om dagen, og jeg har nå passert 3 følgere.  
Jeg er stolt og svært ydmyk. Forventer å kunne leve av dette innen krisen er over. Drømmen er å få noen gode sponsoravtaler for angstdempende legemidler, sov-i-ro, og barnevaktstjenester. 

Med det sagt, er det stille før stormen. Konas "permisjon" begynner i natt, og jeg skal inn i skjærsilden allerede kl. 05.45 i morgen tidlig (pluss/minus 15 minutter), og vil vare frem til mandag kl. 15.00.  

Jeg kommer til å drømme meg tilbake til endeløse, dårlige planlagte Teams-møter.  
Negative prognoser, permitteringer og konsernrapportering skal byttes ut med tørking av snørr, bæsj, tårer og potensielt blod - mens tålmodigheten nok en gang skal settes så til de grader på prøve.  

Tankene går til andre historiske giganter som har stått på randen av krig og katastrofe; Churchill, Caesar, Napoleon - mange berømte sitater gir ny mening her jeg sitter i kveld.  

*ALEA IACTA EST*  
"Terningen er kastet"
