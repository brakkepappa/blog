---
title: Dag 9 av Corona- karantene med småbarn
author: BrakkePappa
category: post
layout: post
---

D-dagen kom som forventet, selvom kroppen reagerte med moderate sjokk-symptomer når invasjonen var et faktum kl. 04.55 i dag tidlig. 

Veslefrøkna startet dagen med å sette seg på ansiktet mitt med en blytung bleie, før hun fikk fisket tak i snusboksen min. Hun fulgte opp med å plukke ut en-og-en snus, og kaste de vilkårlig rundt i senga. 
Før jeg hadde fått summet meg hadde storebror mareritt og hylte på pappa - soveroms-exiten var et faktum kl. 05.10. 

De siste dagene har jeg selvsagt fått med meg litt av hvert om immunforsvar - og både spekulanter og fagfolk bombarderer oss med fakta. I jungelen av tvilsom informasjon fremstår alle helt enige om en ting: søvnmangel (spesielt over tid) går kraftig ut over immunforsvaret. Med dette i mente vil jeg anmode om at småbarnsforeldre defineres som risikogruppe i fremtiden. 

Vi biter tenna sammen, og gir løpende oppdateringer. 

"If you're going through hell, keep going" 
-Winston Chruchill
