---
title: Dag 13 av Corona- karantene med småbarn (del 2)
author: BrakkePappa
category: post
layout: post
---

Som bølgenes uopphørlige skvulp, og vindens evige rasling i trærne - er bakgrunnsstøyen av hyl og skrik like tilstedeværende og konstant. 

Hjernens evne til å stenge ute alle faste forstyrrende elementer er oppsiktsvekkende. Nærmer meg punktet hvor jeg finner trygghet og en følelse av velvære i et lydbilde preget av konflikt og fullstendig mangel på innestemme. 

Innestemme... 
Jeg lurer på hvor mange ganger jeg har manet til det de siste to ukene.? 
Albert Einstein sa en gang, at selve definisjonen på galskap var å gjøre det samme - om og om igjen - og forvente et helt annet resultat. 
Jeg synker visst sakte inn i galskapen.
