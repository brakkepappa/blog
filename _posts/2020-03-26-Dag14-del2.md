---
title: Dag 14 av Corona- karantene med småbarn (del 2)
author: BrakkePappa
category: post
layout: post
---

Bikkja og jeg var på valpekurs for noen måneder siden. Hadde du sett oss på tur i dag, ville du ikke trodd det. 

Selvsikker og kjepphøy forlot jeg kurset, helt overbevist om at jeg nå hadde en veloppdragen og god samfunnsborger(/hund). 
Så flinke som vi var - var vel kanskje agility eller dressuroppvisning et naturlig første steg? Kunne jeg begynne å kalle meg Hundehvisker snart?

Hovmod står for fall.

Det tok ikke mange dagene før jeg glemte mye, og noe av det viktigste: Fordelen med hunder er at de lærer fort. Ulempen er at de lærer fort. 

Så langt har jeg lært hunden min følgende triks:


-Sitt når hun ser at jeg har godbit (og det ikke skjer noe annet spennende).


-Trekk masse i båndet (da får jeg nok bestemme).


-Om jeg greier å stikke av, kan det hende jeg får leke med nabo bikkja.


-Jeg trenger ikke komme når eieren min roper, med mindre jeg ser at han finner frem noe uimotståelig godt.


-Om jeg stjeler noe, er sjansen stor for at vi får en morsom jagelek.

Er redd hun snart er ferdig utlært, og at å krype til korset og melde seg opp på Grunnkurs i hundeoppdragelse vil være bortkasta penger nå..

Agility eller eget reality show er nok uansett utelukket.
