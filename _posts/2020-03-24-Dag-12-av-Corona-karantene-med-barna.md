---
title: Dag 12 av Corona- karantene med småbarn (del 2)
author: BrakkePappa
category: post
layout: post
---

Jeg tror jeg er i ferd med å utvikle Stockholmsyndrom. Som offer begynner jeg å få sympati for gjerningspersonene, og en følelse av "oss-mot-dem" begynner å slå rot. Jeg innfinner meg med situasjonen, og merker en lett angst for hva som venter på den andre siden. 

5-åringen går stadig til angrep med lekesverdet sitt. Som alle gode sverd gjennom historien har han selvsagt gitt det et navn: "Den onde spiral".  Ifølge han har de voksne snakket så mye om en ond spiral i det siste, at det må være et svært berømt våpen. 

Jeg lurer på hvor fascinasjonen for- og fokuset på vold kommer fra..  Vi prøver febrilsk å skjerme ungene fra det, men allikevel ender 95% av alle former for lek opp med slåssing til slutt. Født sånn, eller blitt sånn? Den evige diskusjonen får nye perspektiver når Lek med Fantorangen plutselig utarter seg som slaget ved Waterloo. 

"Krig er en naturlig tilstand"  
-Napoleon Bonaparte
