---
title: Dag 15 av Corona- karantene med småbarn
author: BrakkePappa
category: post
layout: post
---


Interessante og fundamentale diskusjoner med eldstemann i dag: 
Er familiens dynamikk og styreform et demokrati? Et totalitært diktatur? 

Spesielt ytringsfriheten hos barna ble heftig debattert, og frontene er steile.
Fars instilling til barnas ytringsfrihet kan kanskje oppsummeres i et sitat fra Frank Rossavik: 

"Enkelte trenger åpenbart ikke ytringsfrihet, de trenger hjelp" 

Ellers priser jeg meg lykkelig for at vi lever i 2020.

Jeg lurer på hvordan dette hadde gått uten Netflix, NRK Super, Viaplay- og alle de andre aktørene som skor seg godt på frustrerte foreldre om dagen.

Joda; som gode foreldre (og med vår generasjons stadige fokus på- og komplekser for økt skjermtid) prøver vi å finne på andre ting for barna. 
En liten runde på Facebook gir næring til kompleksene. Super kreative foreldre (les: mødre) som lager nye brettspill fra bunn, spiller sang-yatzee og arrangerer quiz-orientering i hagen. Resten av oss prøver - men får det liksom ikke helt til.. 
Kona går "all in" og gjør i det minste noen tapre forsøk her - nøden lærer naken kvinne å spinne.

Målet må i hvertfall være å holde podene mest mulig mette og underholdte.

"Panem et circenses"
